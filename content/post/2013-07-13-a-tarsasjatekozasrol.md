---
author: KTamas
categories:
  - Uncategorized
date: 2013-07-13 11:37:15
guid: http://blog.ktamas.com/?p=2364931
id: 2364931
url: /index.php/2013/07/13/a-tarsasjatekozasrol/
permalink: /index.php/2013/07/13/a-tarsasjatekozasrol/
tags: [énblog, svédország, társasjáték]
title: A társasjátékozásról
---

Emlékeztek, amikor írtam, hogy [voltam társasjátékozni](http://blog.ktamas.com/index.php/2013/06/10/nyugis-hetvege/)? Azóta elkezdtünk kicsit rendszeresebben játszani. Az első alkalomra összegyűlt még egy házaspár, hatan voltunk összesen, és mindannyian készültünk az eseményre, én vettem egy csomag [Bang!](http://boardgamegeek.com/boardgame/3955/bang)-et, meg az első két kiegészítőt hozzá, a házigazdáknak meg egy új Conan [Munchkin](http://boardgamegeek.com/boardgame/1927/munchkin)juk volt. Az utóbbi nyert végül a szavazáson, így azt játszottuk. Jó móka volt, de alapvetően frusztrál a Muchkinba, hogy mindegyik pontosan ugyanúgy szokott végezni, két vagy több játékos elérkezik az utolsóelőtti szintre, a legelsőt mindenki szétszivatja, nehogy megnyerje a játékot, és utána már senki kezében nincs semmi és a szerencse dönti el, ki nyer. Illetve 6 ember pont sok erre a játékra, szerintem néggyel optimális.

A következő héten, most csütörtökön aztán a Bang!-gel játszottunk, most tekintsünk el attól hogy a játék új kiadásában teljesen felesleges módon csináltak táblát hozzá, azt nem is nagyon használtuk. Öten voltunk, az már pont jó, nyertek a rosszfiúk, én voltam persze a seriff, jól elvoltunk. Annak ellenére, hogy rajtam kívül mindenki először játszott, mindenki gyorsan belelendült, ezt is szeretem ebben a játékban, hogy nagyon gyorsan megtanítható.

Havi maximum egy társasjáték vásárlását engedem magamnak, már filózok, mit kéne augusztusban.
